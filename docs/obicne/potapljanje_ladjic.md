# Potapljanje ladjic

## Cilj igre

Potopiti "ladjo" druge ekipe, tj. zaleteti se v njen bok s kljunom (= prvim otrokom v koloni).

## Navodila

### Priprava

Za igro potrebujemo *minimalno* 2 skupini otrok.

Vsaka skupina se postavi v kolono (= ladjo) in se prime za ramena.
Vsem udeležencem razen zadnjemu v koloni (= kapitanu) zavežemo oči
(tako dosežemo, da ladjo med igro usmerja edinole kapitan).

### Potek igre

Ob znaku za začetek se vse ladje začnejo premikati naprej.
Kapitan ladje ima na voljo 3 znake

- trepljaj po levi rami -> začni / nehaj zavijati levo
- trepljaj po desni rami -> začni / nehaj zavijati desno
- trepljaj po obeh ramah hkrati -> ustavi / poženi ladjo

Ko otrok v koloni dobi znak tistega, ki je za njim, ga preda naprej.
Ko ukaz pride do prvega otroka, ga ta izvede.

Ko se ladja zaleti v bok druge, dobi točko, potopljena ladja pa izpade.


## Nasveti

Res poskrbite da se igra odvija v tišini, ekipo
katere kapitan govori ukaze lahko kaznujete z
odbitkom točk.

Če so skupine velike, lahko iz ene naredite več manjših
ladjic, ki skupno napadajo nasprotnikove.

Polje tudi omejite s "kopnom" - če katera
izmed ladij nasede, se boj zanjo konča.

## Točkovanje

Vsaka zbita ladja prinese eno točko.

## Lokacija

Priporočljivo je, da je na voljo več
prostora.

- [x] dvorišče / parkirišče
- [x] igrišče
- [ ] učilnica
- [x] travnik

## Potrebščine

Ni potrebščin.
